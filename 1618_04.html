<!DOCTYPE html> 
<html>
    <header>
        <title>Frankfurter Postzeitung, Jahrgang 1618, 4</title>
        <link href="../Webentwicklung2021/styles/Cessess.css" rel="stylesheet" />
    </header>
    
    <body>
        <h1>Jahrgang 18</h1>
        <h4>4.</h4>

		<div>
			<h3>Auß Caſchaw / den 8. Januarii/ 1618</h3>

			<p>
				DJeſe Tage ſindt die Huſarn zu Onot in das Wißfeldt gegen Er=
					law auff 2. Tage hetzen außgeritten/ weil es dero Orten allerley Wildtpret
					genugſam gibt/ welche Huſſarn ein Hew antroffen/ den Zaun eröffnet/ und 
					ihre Roß freſſen laſſen/ in dem ſeyn die Türcken von Erlaw auch dahin angelangt/
					und der Huſſarn beym Hew wahrgenommen/ welche ſie vmbringen wöllen/ als die
					Huſſarn es aber vermerckt/ haben ſie ſich durchgeſchlagen/ vnnd das Refugium an
					heimwarts geben/ denen die Türcken nachgeeylet/ 14. der Huſſarn erſchoſſen/ vnnd
					mit nach Erlaw geführet. 
			</p>
			
		</div>


		<div>
			<h3>Auß Wien / vom 17. Ditto</h3>

			<p>
					Der Ungariſche Landtag/ iſt wider biß auff den 6. Martij verſchoben worden.
				
					König Ferdinandt iſt zu ihrer Maij. erfordert/ die Urſsach iſt unbewuſt/ vnnd be-
					finden ſich beyde ihre May. zu Ebersdorff beſſer auff/ vnnd hat man jetzt noch gute
				hoffnung/ daß ſie ſich ehiſt hieher begeben/ vnd all hier reſidirn werden/ wie dann das
				Zimmer in der Burg ſchon zugerichtet/ auch etliche mal eingeheitzet worden. Son-
				ſten befinden ſich an jetzo die fuernembſten Ungariſche Herren allhier ſehr ſtattlich.

                	Dieſe Tage iſt durch Verwahrloſung deß Liechts bey den Türcken allhier in ei-
				nem Stall/ darin deß Gratians fürnembſte Roß geſtanden/ ein Fewer außgegangen/
				darvon 2. Roß/ welche die Türcken auf 1200 Ducaten ſchetzen/ erſtickt/ ſonſten aber
				(Gottlob) kein Schade geſchehen. Der Gratian hat denjenigen Türcken durch wel=
				chen das Fewer außkommen/ zu tode prügeln laſſen wöllen/ iſt aber von den Jeſuiten
				erbeten worden.   
				Morgen ſollen vnſere Türcken/ wie auch Herr von Wollart vnnd andere Hernn
				Commiſſarien nach Commo?ra abreiſen/ vmb daſelbſten wegen der ſtreitigen Dörf-
				fer zu tractiren.	
			</p>
		</div>	

        <h3>Auß Prag / vom 23. Ditto.</h3>

		<div>
			<p>
			Die ReichsHoff Räthe reiſen nun mehr auch dem Hoff nach/ wegen der Reichs
				Cantzley, aber iſt keine Verordnung noch geſchehen.
			</p>
        </div>

        <h3> Auß Rom / vom 13. Ditto </h3>
        <div>
			<p>
				Von Neapoli hat man die Abfahrt deß Don Ottauio d’Arrogona  mit 2. Gallerē
				nach Spania / vnnd iſt deß verſtorbenen Principe d’ Auellino  Reuteren auß Lom-
					bardia nach Puglia / die Meer-Gräntzen zu beſchützen/ beſchrieben worden. Eſ hat
					auch der Vice Re etliche Vaſellen neben einen ſehr groſſen Gallion zur Abfahrt ni (sic!)
				das Waſſer ſetzen laſſen/ vnd werden noch 10. andere Galleren zugerüſt/ ſonſten hat
					er einen Currir mit Dankckbrieffen an den König in Spania abgefertiget/ daß ihre
					May etc. ihnen in ſeinen Vice Re  Ampt wider beſtetiget 		
			</p>
		</div>

		<div>	
			<h3>Auß Venedig / vom 19.Ditto</h3>

			<p>
				Samſtags Nachts ſindt deß Graffen von Löwenſtein 12. Schiff mit 4000.
				Soldaten in hieſigen Porto ankommen/ welche im alten Lazareth quartiren worden/ 
				daß ſie allda Contumacien machen ſollen/ dann obſchon zwar keine Suſpicion der
				Peſt/ ſo iſt doch nicht ohne/ daß ob dem langen Wege/ darob ſie 77. Tage geweſen/ 
				bey 50. geſtorben/ bey des/ wegen mangel Proviandt/ vnd wegen Ungelgenheit deß
			</p>

			<p>
				Meers/ ſol ein außerleſenes Volck ſeyn/ meiſtentheils Teutſch ?? vnd ſsollen ??
				ter beſagten Graffen bey 100. vom Adel/ auch etliche Standts Herrn Perſohnen be=
				befinden/ gleichwol/ wie man jetzt vernimpt/ſollen 4. Schiff von obgedachtem Volck
				nach Iſtria geſchickt werden/ eben ſelbigen tags hat man á Lyo 17. Fähnlein Volck
				gemuſtert/ ſo auß dem Frankiſchen Lager dahin kommen/ dieſelbe hat man nach dem
				ſie bezahlt worden/ alſbaldt im barchirt/ ſie zu der Meer Armada zu ſchicken.
				Dieſer tagen iſt hieſige Herrſchafft im Zeughauß geweſen/ alle Schiff Armirung
				und die newen Vaſellen ins Waſſer zu ſetzen/ zu beſichtigen/ die haben auch den Don
				Ludouico d'Eſte von Mirandola ſeinen Kriegsbefehl wider zu bedienen/ beſchriebẽ.
				Verſchienen Sontag iſt die Galliotzen [sic!] Della Marcandia von Spalatro hieher
				angelangt/ hat 400. Ballen Schamlot/ 600. mit Wachß/ auch Cordewan/ vnd an=
				ders mehr mitgebracht.
			</p>
            <!-- 
            Bis hierhin erstmal weiter ausfüllen
            -->
			<p>
				Vber Lion wirdt gemelt/ der Herzog von Savoia habe bereit Alba / vnnd
				S. Damiano  dem Herzogen von Mantua reſtituiert/ vnnd habe der Gubern. von 
				Meylandt verſprochen Vercelli  gegen der Octaua  zu reſtitniren. Das Geſchrey
				gehet/ der König in Franckreich ſeye in Gefahr geſtanden/ vmbgebracht zu werden/
				vnd ſeye derſelbig/ ſo es vorgehabt/ eingezogen worden. 
			</p>
		</div>
		
		<div>
			<h3>Auß Preßburg vom 8. Ditto.</h3>

			<p>
				Mit dem Succeſſion Werck/ beruhet es noch auff etlichen Puncten/ darüber zu=
				vor jhre Keyſ. May. vnd dann auch wer vnter den vorgeſchlagenen 4. Hungari=
				ſchen Herrn Standtsperſohnen/ zum Palatinum angenommen werden ſolle/ gnä=
				digſt reſolviren ſollen/ deren Erklerung man nun gewertig.	
			</p>
		</div>	

		<div>
			<h3>Auß Wien vom 12. Ditto.</h3>

			<p>
				Jhre Keyſ. May. befinden ſich Gottlob wider zimblich wol auff/ vnd iſt die Hun=
				gartſche Wahl/ wegen jhrer Kön. Ma allerdings richtig/ allein begehren die Hun=
				garn daß jhre Keyſ. M. das Königreich Hungarn für ein freyes vnd kein Erb Kö=
				nigreich halte/ auch daß die Religion frey geſtellt ſeyn wolle/ vnnd ihre Grauamina
				erörtert werden. 
			</p>
		</div>	

		<div>
			<h3>Auß Prag vom 16. Ditto.</h3>

			<p>
				Auß Polen hat man/ daß der Landtag zu Warſchaw gantz vnfruchtbar abgan=
				gen/ vnd iſt nit mehr dann 2. Pobor bewilliget worden/ ſo ſtehet es in Moſcaw auch
				gefehrlich/ zu deme werden die Tartarn dieſen Sommer auch nicht feyren.
			</p>
		</div>	

		<div>
			<h3>Auß Ambſterdamb vom 19. Ditto.</h3>

			<p>
				Für dißmal wenig newes/ in dieſen Holländiſchen Prouintzien läſt es ſich nun=
				mehr zu einer Beſſerung anſehen/ darzu der gute Schluß/ deß Gelderiſchen Landt=
				tags nit wenig hilfft/ ſo hofft man es ſol der Overeiſeliſche Landtag auch wol ablauf=
				fen/ vnangeſehen die von Campen ſich noch etwas widerwertig erzeigen/ denſelben
				werden S. Exc. auch ſelbſt beywohnẽ/ man ſpüret auch/ daß viel Holländiſche Stätt
				etlich wenig außgenommen/ allgemach herbey kom̃en/ vnd ſolten nunmehr auch in
				ein National Synodum bewilligt haben.
				S. Exc. Geſandten ſind von Brüſſel wi=
				der kommen/ von jrer Berrichtung/ vernimpt man ſo viel/ daß man S. Exc. gern in
				ein Proceß bringen wolte/ die wöllen aber gar nit darzu verſtehen/ ſondern bey jhrem
				Recht ſteiff vnd feſt bleiben.
				Jn dem Haag hat ſich vor etlichen Tagen einer vernem=
				men laſſen/ er wolte mit dem Meſſer/ welches er herauß gezogẽ/ S. Exc. vmb das Le=
				ben bringen/ darüber er in verhafft genommen/ ſtellt ſich jetzt/ als wann er nicht bey
				Sinnen were/ wöllen auch etliche ſagen/ ſeye zuvor wol zweymal im Dolhauß geſeſ=
				ſen. 
				Die Herrn Staden werden in kurtzem ein ſtattliche Bottſchafft ſo wol nach
				Engellandt / als Dennemarck abfertigen/ eigentlich zu vernem̃en/ wie es mit derſel=
				ben Kriegsrüſtung beſchaffen ſeye/ auch beyde Könige zu beſſerer Correſpondentz/
				vnd obacht deß gemeinen Weſens zu diſponiren.
				Jmmittelſt hat man alles Kriegs=
				volck/ vnnd was darzu nötig/ in guter Bereitſchafft ſonderlich auff den Frontiren/
				von groſſer Werbung aber/ darvon etliche ſo groß gepler machen/ wiſſen die ſo auß
				Brabandt kommen/ nicht viel zu ſagen.
				Eſ ſind allhie nunmehr drey Flothen fer=
				tig/ deren eine nach Oſt Jndien / die andere von 15. Schiffen nach Barbarien vnnd
				deren Orten/ wider die SeeRauber/ vñ die dritte von 12. Schiffen den Venedigern
				zu Hülff fahren ſollen/ warten jetzt allein auff guten Windt/ ſo werden auch in En=
				gellandt 8. Schiff/ jedes von 350. Fäſſern den Venedigern zum beſten zugerüſt. 			
			</p>

			<p>
				Jn Engellandt hat man wider friſche Zeitung/ daß der Ritter Walther Raleg 
				in Weſt Jndien / an dem Fluß Orellanaſich noch verhielt/ vnd ſind demſelben vor
				3. Wochen noch etliche Schiff/ mit allerhandt Bereitſchafft zu hülff geſchickt wor=
				den/ daß man alſo in kurtzem von deſſelben Verrichtũgſeltzame Zeitung haben wird.
			</p>

			<p>
				Vor 4. Tagen iſt allhie ein Schiff auß Oſt Jndien angelangt/ groß 180. Laſt/ mit
				reicher Ladung hat vber 100000 lb. Neglein/ vndſonſt andere Sachen/ bringt auch
				Aviſo/ daß inner 3. Monat noch 4. Schiff folgen ſollen.
			</p>
		</div>	

		<div>
			<h3>Auß Cölln vom 26. Ditto.</h3>

			<p>
				Vor etlichen Tagen haben 16. Reuter/ faſt alle in ſchwartz bekleidt/ vnd gleich wie
				Kauffleut geritten/ ein halbe Meil von hier/ etliche Karrenſo nach Anttorff fahren
				ſollen/ angetroffen/ vnd ob ſolche ſchon 5. Soldaten zur Convoy/ jedoch auff dieſe kei=
				nen Argwohn gehabt/ angeſprengt/ die Fäſſer auffgeſchlagen/ viel Geldt vnnd Sei=
				den darauß genommen/ vnnd darvon geritten/ die Thäter ſollen keinen Herrn ha=
				ben.
			</p>

			<p>
				Zu Stralen / iſt ein Schornſteinfeger/ der ein Mordtbrenner/ vnd König vnter
				den Zauberern geweſen/ welcher an vielen Orten in Stätt/ vnnd Dörffern Fewer
				eingelegt/ vnd groſſen Schaden vervrſacht/ in hafft bracht/ dem hat man ein eyſerne
				Cron /ſo inwendig mit Fewerwerck verſehen/ auffs Haupt geſetzt/ alſo lebendig an ei=
				nen Baum geſchloſſen/ herumb im Fewer lauffen laſſen/ biß er geſtorben/ darnach
				gar verbrendt/ der hat außgeſagt/ daß faſt alle Schornſteinfeger/ vnd Landfahren=
				de Keſſelflicker/ Mordbrenner vnd Zauberer ſeyen/ derwegen in Gelderlandt ſolche
				alle verfolgt werden.
			</p>

			<p>
				Vber voriges hat man von Ambſterdamb / daß 8. Holländiſche Schiff/ mit 5.
				Portugeſiſchen Galleonen/ vnd 18. Galleren 3. Tag geſtritten/ der Admiral ſich an
				ein Galera angehenckt/ aber durch vielfeltigſchieſſen/ das Fewer ins Pulver kom=
				men/ vnd beyde verbrendt/ letzlich die andere weichen müſſen/ vñ 3. Schiff darhinden
				gelaſſen/ der Reſt mit der Beut entflohen/ denen die Spaniſchen gleichwol nachge=
				ſetzt.
							
			</p>

			<p>
				Nachfolgende Waaren hat das Schiff der Pomerantzen Baum genant/ obge=
				habt/ 103271. lb. Neglein von Combello , welche zu lacatro gewogen 100043. lb.
				8834. lb. Catti Mazis von Bantam  in 65. Säcken/ 200. Säck Pfeffer von Jacatra /
				15314. lb. garbulirte Nüß/ 171. Catti Drachenblut/ 2. Canaſtres mit Ventiliras,
				93688. lb. Ebenholtz von dem Eylandt Mauritius. Von Bantam. 4640. Catti 
				Pfeffer von dem Gebirg auff Mauritius  Eylandt/ 842. Säck alten Pfeffer/ 1446.
				Säck newen Pfeffer/ 983. Catti Mazis/  vnd ſchreibet Johan Peterſen Coene von
				1. September jüngſt/ an die Maiores zu Ambſterdamb alſo/ etc.
			</p>

			<p>
				Jch verhoffe den Herrn diß Jahr zu ſenden ſieben oder acht Schiff mit reichen
				Laſt/ vnnd weil vberalſo gute Ordtnung geſtellt/ vermeine ich baldt mit den
				Neglein von Amboyna / Nüß/ vnnd Mazis von Bantham vier wol beladene
				Schiff zu bekommen/ ohne den Pfeffer von Bantham /ſonſt ſindt mir die Schiff
				mit den Contanten wol zukommen/ wil Fleiß brauchen /ſolche mit Nutz anzuwen=
				den. 
			</p>
		</div>	

    </body>
</html>